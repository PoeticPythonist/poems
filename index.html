<html>
<head>
	<title>Poems - Ποιήματα</title>
</head>
	<body>
		<h1 align="center">Πως γίναμε έτσι</h1>
			<h2 align="center">Μέρος Ι</h2>
<p align="center">Ανοίγεις κινητό, βλέπεις ώρα και λεπτό<br/>
Ξεκινάς να τρέχεις πάλι να προλάβεις το μετρό<br/>
Λεωφορείο τρόλεϊ τρένο κι ό,τι άλλο σαν κι αυτό<br/>
Νιώθεις να περνάει η ώρα να μην στέκεται λεπτό.</p>

<p align="center">Φτου σου – γαμώτο – θ’ αργήσω στη δουλειά<br/>
Θα φωνάζει ο μαλάκας θα μου πάρει τα μυαλά<br/>
Δεν αντέχω με τον πούστη που ‘χω μπλέξει ρε παιδιά<br/>
Θα του βγάλω τρίχα-τρίχα τα μαλλιά.</p>

<p align="center">Μήπως να φύγω, και να τα παρατήσω<br/>
Μήπως να πάρω τα βουνά και να ψοφίσω<br/>
Μήπως να γράψω ένα γράμμα και να πω<br/>
Πως αφήνω τη ζωή για να σωθώ.</p>

<p align="center">Βλέπω την ώρα, στον τοίχο, στο ρολόϊ<br/>
Ο λεπτοδείκτης – κυλά σαν το νερό<br/>
Βασανίζω το μυαλό μου προσπαθώ να θυμηθώ<br/>
Πως περάσανε τα χρόνια και πως έφτασα ως εδώ.</p>

<p align="center">Πότε ήμουν νέος, πότε έπαιζα παιχνίδια<br/>
Πότε ξεχνιόμουν με τις ώρες να κοιτώ<br/>
Τους μεγάλους να χαζεύουν τις ειδήσεις των 8<br/>
Και να λέω αυτοί τρελάθηκαν μ’ αυτό.</p>

<p align="center">Όμως εν τέλει δεν είπα ούτε μια λέξη<br/>
Γιατί μια μέρα έγινα σαν κι αυτούς<br/>
Ένας μικρός ανούσιος ανθρωπάκος<br/>
Με ένα βλέμμα όλο καμάρι και ψυχή σαν ράκος</p>

<h2 align="center">Μέρος ΙΙ</h2>

<p align="center">Ίσως μια μέρα να αλλάξει αυτ’ η κατάντια<br/>
Ίσως κι ο κόσμος ν’ αλλάξει λογική<br/>
+Να ξεφύγει απ’ τη μιζέρια, να ξεχάσει τα λεφτά<br/>
Να κοιτάξει λίγα μέτρα πιο μπροστά</p>

<p align="center">Ίσως και να ‘ρθουν αυτοί οι εξωγήινοι<br/>
Ίσως θα πρέπει εκεί να απευθυνθώ<br/>
Στους Avengers υπερήρωες με τόξα και σπαθιά<br/>
Που σκοτώνουν όποιον βρουν με μια γροθιά</p>

<p align="center">Κι αφού σκοτώσουνε όλους τους βαρβάρους<br/>
Ξέρεις αυτούς που γράφει ο ποιητής<br/>
Τότε ας μείνουμε μονάχοι σαν αγροίκοι<br/>
Να γιορτάζουμε την πλήρωση στο κάλεσμα τιμής</p>

<p align="center">Τότε ας φιλήσουμε μαζί αυτά τα όπλα<br/>
Εκείνα που έχυσαν το αίμα των κακών<br/>
Και έμειναν μόνο οι καλοί πιστοί αθώοι<br/>
Να γελούν πάνω από πτώματα νεκρών.</p>

<p align="center">Μα σαν θα γίνει αυτό | θα νιώσω πια κενός<br/>
Αφού δεν έμεινε ούτε ένας να σκοτώσω<br/>
Και τι θα κάνoουμε χωρίς ποια τους βαρβάρους<br/>
Ποιος θα πάρει την ευθύνη αυτού του βάρους.</p>

<h2 align="center">Μέρος ΙΙΙ</h2>

<p align="center">Γιατί ευτυχία δεν βρίσκεται στη δόξα<br/>
Ούτε στο χρήμα, ούτε σε κάποιο ιδανικό<br/>
Μόνο στο βλέμμα ενός απλού μικρού ανθρώπου<br/>
Που βοηθά χωρίς να ψάχνει το σκοπό.</p>

<p align="center">Γιατί ευτυχία υπάρχει όταν υπάρχει<br/>
Ένα άλλο πρόσωπο για να τη μοιραστείς<br/>
Να ταξιδέψεις μαζί του δίχως να ‘χεις<br/>
+Κανένα δίκτυ ασφαλείας να κρατηθείς</p>

<p align="center">Και μην πιστέψεις ποτέ πως πρέπει να βρεις<br/>
Μία αψεγάδιαστη μορφή να στηριχθείς<br/>
Γιατί ευτυχία υπάρχει μόνο στα σημεία<br/>
Που ‘σαι τελείως μα τελείως ατελής.<br/><br/><br/></p>
<p align="right">6/6/2021</p>
  </body>
</html>
